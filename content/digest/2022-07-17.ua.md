ProtectUkraineNow.org, неурядова дослідницька агенція з Каліфорнії, готує зведення ключових події у військовій допомозі Україні з боку західних держав. Дане зведення охоплює період з 4 по 17 липня.

####4 липня 2022 року 
* Уряд Австралії надав додаткові 100 мільйонів австралійських доларів на військову допомогу Україні, включаючи ще 20 бронетранспортерів Bushmaster. Це збільшило загальну військову допомогу Австралії уряду України до 385 мільйонів австралійських доларів.

####8 липня 2022 року 
* Міністерство оборони США [виділило](https://www.defense.gov/News/Releases/Release/Article/3087750/400-million-in-additional-security-assistance-for-ukraine/) 15-й військовий пакет допомоги вартістю 400 мільйонів доларів для України. Цей пакет містить 4 додаткові M198 HIMARS (що підвищує загальну кількість надісланих США систем GMLRS до 12), кількість артилерійських боєприпасів і керованих ракет для систем РСЗВ не розголошується 

* Державний секретар США Ентоні Блінкен [оприлюднив](https://www.state.gov/400-million-in-new-u-s-military-assistance-for-ukraine/) таку заяву:

> «Відповідно до повноважень, наданих Президентом, я затверджую п’ятнадцяте, з 
> серпня 2021 року, вилучення зброї та військового обладнання з запасів 
> Міністерства оборони США для самооборони України на суму до 400 мільйонів доларів 
> США. Цей дозвіл збільшить загальну військову допомогу США Україні до 7,3 
> мільярдів доларів починаючи з 24 лютого, коли Росія розпочала своє жорстоке, 
> неспровоковане повномасштабне вторгнення в Україну»


* Республіканка з Індіани Вікторія Спартц [звернулася](https://spartz.house.gov/media/press-releases/spartz-requests-president-biden-brief-congress-andriy-yermak-president) до президента Байдена з проханням проінформувати Конгрес США щодо Андрія Єрмака, керівника Офісу Президента Зеленського

####9 липня 2022 року
* Держсекретар США Блінкен під час візиту на саміт G20 [розкритикував](https://www.washingtonpost.com/world/2022/07/09/russia-ukraine-war-putin-news-live-updates/) «співпрацю» Китаю з Росією

* Міністерство оборони Великої Британії [оголосило](https://www.bbc.com/news/uk-62102451) про програму підготовки 10 тисяч українських військових

####10 липня 2022 року 
* Фарід Закарія, провідний політичний аналітик CNN і телеведучий, [закликав](https://www.youtube.com/watch?v=270Ofnziipk) західних лідерів збільшити військову підтримку України, включаючи потенційне розблокування Одеського порту

####11 липня 2022 року 
* Сенатор США Роб Портман (республіканець з Огайо) [виступив](https://www.portman.senate.gov/newsroom/press-releases/senate-floor-portman-highlights-russias-continued-war-crimes-ukraine-nato) у Сенаті з промовою на підтримку України. Він закликав адміністрацію Байдена надіслати Україні більше реактивних систем залпового вогню (HIMARS) аби українці могли ефективніше влучати у російські сили та відзначив той успіх, якого вони досягли зараз лише з тією невеликою кількістю HIMARS

####13 липня 2022 року
* Атлантична рада — американський аналітичний центр у сфері міжнародних справ, [вважає](https://www.atlanticcouncil.org/blogs/econographics/ukraine-needs-more-international-support-now/), що Україна потребує більшої міжнародної допомоги.

> «Крім уточнень санкційної політики, Захід повинен надати фінансову та військову 
> допомоги в повному обсязі. Наразі Україна отримала менше половини обіцяного — їй 
> потрібно 5 мільярдів доларів на місяць, щоб покривати державні витрати».


* (Reuters) Міністри закордонних справ Європейського Союзу узгодили надання ще 500 мільйонів євро фінансування ЄС для постачання зброї в Україну, збільшивши підтримку блоку у сфері безпеки до 2,5 мільярдів євро після вторгнення Росії в Україну

* Адмірал у відставці Джон Кірбі, колишній прес-секретар, а нині координатор зі стратегічних комунікацій у Раді національної безпеки, в інтерв’ю «Голосу Америки» [заявив](https://www.youtube.com/watch?v=XKrcVrO9u5Q):

> «Я думаю, що ми все ще розглядаємо повноваження ленд-лізу і можливості, які він нам надає…»

Він ухилився від питання, коли розпочнеться ленд-ліз, прокоментувавши, що Пентагон має багато бюджетних повноважень на основі Закону про додаткові асигнування Україні 2022 року

####14 липня 2022 року
* США [підтримали](https://www.bloomberg.com/news/articles/2022-07-15/ukraine-latest-yellen-slams-russia-on-war-eu-to-boost-arms-aid) продаж країнами НАТО озброєння на суму 1,5 мільярда доларів, включаючи реактивні системи залпового вогню M270 GMLRS і боєприпаси

####15 липня 2022 року
* Міністр оборони України Олексій Резніков в інтерв'ю BBC [заявив](https://www.bbc.com/russian/features-62165365), що досі «бореться» з американськими колегами щодо надання танків і військових літаків. Він сподівається, що таке озброєння буде надане найближчим часом
